псым нэсыхункIэ зи гъунапкъэхэр нэсу щыта къэбэрдей-
хэм я щIы кIапэмрэ зэтехьэрт. ИкIи тхыдэм иджыри къэс
щаукъуэдий – къэбэрдейхэр иджы зэрыс щIыпIэм адрей
адыгэхэм къахэкIри къэIэпхъуащ, жыхуаIэр тэмэмкъым.
В ХIХ-нэ лIэщIыгъуэм и кум къэсыхункIэ адыгэ псоми я
щIы кIапэ зэтехьэу, зэкIэлъыкIуэ, зэкIэлъыжэу щытащ.
Къэбэрдейхэмрэ адрей адыгэхэмрэ зэпэIэщIэ, щIы я зэ-
хуэку дэль щIэхъуари «лъэпкъхэр зэкъуэуди гъэIуры-
щIэ», – жаIэу урыс пащтыхьыжьым куэд щIауэ иригъэ-
кIуэкIа залымгъэрщ. Хэт сыт имытхами, хэт сыт жимы-
Iами аращ ди лъэпкъыр зэхэзыкъутар, зэхэзыфыщIар, ди
хабзэми, ди бзэми зэраныгъэ ин къезытар, адыгэхэр ду-
нейм текъухьауэ къэнэнымкIэ лъэкI псори зыщIар. ИкIи
умыгъэщIагъуэу къанэркъым урыс-кавказ зауэм, истам-
былакIуэм ди лъэпкъыр къызэрелар. Псым хэкIуадэр хэ-
кIуадэу, шхын щхьэкIэ лIэр лIэуэ, уз зэрыцIалэм ихьыр
ихьу! А псом и щIыIужкIэ пащтыхьым и блыгущIэтхэмрэ
тырку сулътIаным и цIыхухэмрэ зэгурыIуауэ, къахэхъуэну
мылъкур зэпалъытауэ, Хы фIыцIэм кхъухь жьы хъуа,
псым уритехьэ мыхъужыну куэд щIауэ хыфIадзэжахэр,
къыкъуалъэфыжурэ абы ибгъэтIысхьэ хъунум, хуэIыгъы-
нум хуэдитI-щы ирагъэтIысхьэурэ, тенджызым траутIы-
пщхьэрт, ар щIилъафэмэ, насыпыншагъэ къэхъуа хуэдэу,
я кхъухьыр псым хэкIуэда хуэдэу жаIэрти, хэщIыныгъэ
ягъуэтам и уасэр къэралым зэрыраухылIам ещхьу къыIа-
хыурэ, езыхэм зыхуаугуэшыжырт. Мыр ауэ сытми зы ща-
пхъэ цIыкIуу аращ. Апхуэдэ цIыхугъэншагъэ, хьэкIэкхъуэ-
кIагъэ куэд адыгэхэм къращIащ «я гъунэгъухэм».

ИкIи, зэрыгурыIуэгъуэщи, щхьэлажьэ ящIа лъэпкъым зи
Iуэху нэхъыбэу зэрихуар къызэрелыным и закъуэтэкъым,
атIэ абы сыт хуэдэ гугъуехьрэ хьэзабрэ пымылъами, и хаб-
зэмрэ и цIыхугъэмрэ зэримыгъэкIуэдыным хэтащ. Ар зы-
къомкIи къехъулIащ. Хэкум къинам ямызакъуэу, хэхэс
хъуахэри ящIыгъуу, адыгэхэм яхъумэфащ, абы сыт хуэдэ
бэлыхь пымылъами, я хабзэ дахэр.

Дауи, адыгэхэм я псэукIэр, я хабзэр зэтехуэнымкIэ,
лъэпкъыр зы лъэпкъ лъэщу зэфIэувэу адэкIэ ефIакIуэу
зиужьынымкIэ, и зэфIэкIым, и культурэм зиузэщIынымкIэ
мыхьэнэшхуэ дыдэ иIэт лъэпощхьэпоу къахуэмыхъуIауэ
зэкIэлъыкIуэ-зэкIэлъыжэу, зэблагъэ хъууэ, я изрэ ныкъуэ-
рэ зэрыщIэу, зым адрейм зыщIигъакъуэу къызэдэгъуэ-
гурыкIуэным. Ар фIым и закъуэтэкъым. Ар икIи лъэщагът,
икIи къарут. Ауэ, ди жагъуэ зэрыхъунщи, адыгэ лъэпкъ
псори апхуэдэу зэкъуэувэфауэ щытакъым. Я насыпынша-
гъэм и нэхъыбэри абы къишащ. ПхужыIэнукъым мы хьэл

29
