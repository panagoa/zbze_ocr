Шур ЕщIэнокъуэм деж къэсри, и нэкIум щыщ зы лъынтхуэ мы-
хъейуэ, нэкIэ мащIэу къыхуэгуфIащ.

– ФIэхъус апщий. ЕщIэнокъуэ и къуэ, – жиIащ абы макъ
турыхь дыдэкIэ. Шум ижьырабгъумкIэ къыбгъэдыхьэри сэлам
гуапэ кърихащ. – КIэмыргуей укъихьауэ унытхуемыблагъэу
укIуэжмэ, ди жагъуэ хъунщ. Сэри фи хэкумкIэ сыщыIауэ дыгъуэ-
пшыхьт сыкъыщысыжар. Зэхэсхащ уи Iуэху зытет, уэлэхьэ, гузэ-
вэгъуэшхуэтэм, Iуэхур щIэна тхьэм имыщIкIэ

– Гузэвэгъуэншэ тхьэм уищI, уи лъэпкъи, уи щхьи, – мащIэу
и щхьэр игъэщхъащ Атэбий. – Деблэгъэнуи апхуэдэ гукъыдэж
диIэкъым, фIыщIэ ин пхудощI.

Атэбий къепсалъэр ицIыхуртэкъым. И гъусэхэм еупщIыни
мэукIытэ. Айтэч иджыпсту и щхьэр фIиудыжырт нетIэ гупитIыр
зэлъэмыIэс щIыкIэ шухэм я пашэу къакIуэр зэрыримыгъэцIыхуам
щхьэкIэ. Япэу – щыми я щхьэ илъар, къахуэкIуэхэр къезэуэну
къилъмэ, жэуап зэрыратыжынурщ. ЕтIуанэу – Айтэч и гущхьэ
къэкIыжакъым Атэбий КIэмыргуейм зэрыщымыщыр. Иджы абы и
гуращэр зыт: емыкIу къимыхьу мо зэпсалъэхэм езыми псалъитI-
щы яхидзэну, Атэбий къепсалъэм и цIэ, и унэцIэ къыхэщу. Ари
Iуэху тыпшкъым, ауэ ныбжьэгъур зэрыува вакъэ зэвым зыгуэр
луэдэурэ къишыжын хуейт. Шур Айтэч фIы дыдэу ицIыхурт, я
деж куэдрэ щыхьэщIат, шэч хэмылъу, а пщащэр езыхьэжьа щIа-
лэр мыбы и къуэу къыщIэкIынут. Я пэгу зэлъыIухари, я псэлъэ-
кIэри, псом хуэмыдэу, я натIэ лъагэхэмрэ я нэ къуэлэн дахэхэмрэ
зы цIыхум ейуэ фIэкIа пщIэнутэкъым, а тIур зэ зылъэгъуам и
ипэ къыIуимыдзэу къэнэпутэкъым лъыкIэ зэрызэпэмыжыжьэр. Атэ-
бин абы гу лъитат, ауэ спIэщIэкIыну апхуэдэ хабзэ щыIэтэкъым,
къэкIуар слы шуращи, зыхуейр жиIэпщ, щхьэ сзыр япэ илъэдэн
хуей Атэбий щIыпIэ жыжьэ къикIа хьэщIэми, мы къуажэм дэсу
шур къэкIуащ. Шум къуажэр ейуэ щыщымыткIэ, иригъэблэгъэпу
зи къалэныр Атэбийщ, е адрей и гъуситIырщ. Ижь-ижьыж лъан-
дэрэ сблагъэ жызыIэну зи пщэ къыдэхуэр бысымыращ.

Айтэчи Атэбии щIэгузавэр зы дакъикъэм шум къикъутащ.

– Мы уи ижьырабгъумкIэ къыщытыр Темзэгъу Iиляс и щIа-
лэра жызоIэр, – къеплъащ шур Атэбий.

– Тэмэм, – ищIащ и щхьэр ЕщIэнокъуэм.

– Хьэмэ къилъхуа, – гушыIэми къыхуэхъущIэми къыпхуэмы-
щIэу жиIащ лIы хэкIуэтам, – шыгъупIастэ мащIэ щысшхакъым фи
деж, мащIэрэ даыкъыщыфакъым. Иджы сыпщыгъупщэжауэ ара?

– Дауэ усщыгъупщэжын, Пщымырзэ? – МащIэу пыгуфIы-
кIащ Айтэчи – Сэ къыстехуэртэкъым япэ силъэдэнуи…

– Аращ, ЕщIэнокъуэ и къуэ, мыбы и адэ Iиляс езым хуэ-
дэу и бынри игъэсащ: нэмыс яхэлъу, лIыгъэкIэ зыми емыхъуапсэу.
Сэ си жылэр мо бгым адэкIэ, дыгъэмыхъуэ лъэныкъуэмкIэ къы-
кIэрысщ. Жылэм срапщщ, си унагъуэцIэр Тхьэпщокъуэщ, си цIэр,
зэрызэхэпхащи, Пщымырзэщ. ЛъэпкъкIэ дэ дышапсыгъщ, ауэ ди
адэжьхэр куэд щIауэ КIэмыргуейм къэIэпхъуэжауэ дыщопсэу.
Мыхэри, – ищIащ абы и Iэр и щIыбагъым къыдэт шухэм я деж-
кIэ, – ди хьэблэщ, си ныбжьэгъухэщ. Моуэ тIэкIу дыщакIуэу, уи

м 35
