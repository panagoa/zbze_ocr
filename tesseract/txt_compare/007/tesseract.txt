урэ къагъуэтри, щыджэм, лIы хэкIуэта гъур кIыхь къыщIэкIащ.
Шухэр щилъагъум, абы зимыIэжьэу куэбжэм къэкIуащ.

– Феблагъэ, – жиIащ абы адыгэбзэ къабзэкIэ — Пщэдджыжь-
ми хьэщIэ ихьэгъуэщ, псори къэтэджащ, пщэдджыжьышхэ фщIынщ.

Исуф ар фIэгъэщIэгъуэн хъуащ, мыщкъышыр адыгэбзэ къа-
бзэкIэ зэрыпсалъэр.

– Дымыадыгэми пщIэртэкъыми, адыгэбзэкIэ…

– Адыгэм и шы тесыкIэр зыми хэгъуэщэнукъым, – IэщIихащ
Исуф и псалъэр Вахъуэ, и пащIэ щIэгуфIыкIыу, пищащ: – Къэхь
къурIэн, Мэртазей фыкъыдэмыкIат фыкъыщысцIыхуам.

– УтхьэкIумэгъатхъэщ уэ, Вахъуэ, – зэригъэщIэгъуэнур имы-
щIэу йоплъ бысымым Исуфи Суфи – Дэнэ щыпщIэрэ уэ дэ Мэр-
тазей дыкъикIыу?

–— Дауэ сымыщIэнрэ зи унэр бэгъуауэ слъагъуи, мы уи шым
пщIэхэлъ дыжьын зытеда шхуэр илъэсипщI ипэкIэ си ныбжьэ-
тъуфI Гъуэныбэ Хьэсанш естауэ щытащ. Ар зыгуэрым примыты-
жамэ…

– Иритыжащ, – жиIащ Исуф, и щхьэр ирихьэхыурэ – Дунейм
щехыжым и къуэм иритыжащ.

– Апхуэдэу щыщыткIэ, уэ абы урикъуэщ.

– Дэ тIури.

– Ахърэт дахэ тхьэм кърит, имыгъэщIар фхущинауэ тхьэм
жиIэ. Куэд щIа тхьэмыщкIэр?

– Илъэс еплIапэр йокIуэкI. Мы иджы къежьа фочым
ихьащ.

– Гуауэщ… Гуауэщ. Сытхэр ди Iэмал, уи натIэм къритхам
уфIэкIынукъым. Щхьэ дыщыт-тIэ мыбдеж. ФынакIуэ унэм.

– Хьэуэ, Вахъуэ, – идакъым Исуф, – допIащIэ. Уи ныбжьэгъу
ХьэкIашэ деж дыщедзэкъащ. ХьэкIашэщ къыджезыIар уи деж
дыкъекIуалIэу ди Iуэху зытет бжетIэну.

– Унэм дыщIыхьарэ жыфIам нэхъ екIутэкъэ?

– Хьэуэ, Вахъуэ, уп унэри убагъуэ, щIэсхэри узыншэ тхьэм
ищI.

– Тхьэр арэзы къыпхухъу, къуэш. Апхуэдизу фи Iуэхур щы-
пIэщIэгъуэкIэ, сыныводаIуэ, жыфIэ, фи адэ дунейм ехыжам и хьэ-
тыркIэ си гъащIи си гуащIи сыщысхьынкъым.

– Ди напэр текIащ ныжэбэ, Вахъуэ. Си щIалэм и хьэгъуэлIы-
гъуэм уасэIых къэкIуахэм яйуэ шипщI, уанэхэр зэрытелъу, яды-
гъуащ.

– Зэ фымыпIащIэт, – жиIэри бысымыр, хуумыгъэфэщэну
псынщIэу пщIантIэм дэлъэдэжри, бом щIыхьащ. ЗимыIэжьэу абы
бом къыщIишащ хакIуагъуэ лъакъуэху дэгъуэ, уанэри зэрытелъу.

– Шэрыбхэ я хакIуагъуэращ, Исуф, – къыжьэдэлъэтащ Суфэ.

ХэпщIыкIыу Исуф и гукъыдэжыр ехуэхащ, и фэр зэкIуэкIащ.
«Апхуэдиз зи бзэIэфIагъыр, ди адэм и ныбжьэгъушхуэу жызыIар
дыгъуэгъуакIуэу къыщIокI, – егупсысащ. – Дауэ иджы цIыхум
жиIэр уи фIэщ зэрыхъужынур?»

– Къызэрысу къамэр и гущхьэм хэсхуэнщ! – зэтрикъузащ
Суфэ и дзэр.

136

